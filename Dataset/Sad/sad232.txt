
আমি চঞ্চল হে,আমি সুদূরের পিয়াসি।দিন চলে যায়, আমি আনমনে তারি আশা চেয়ে থাকি বাতায়নেওগো, প্রাণে মনে আমি যে তাহার পরশ পাবার প্রয়াসী।।ওগো সুদূর, বিপুল সুদূর, তুমি যে বাজাও ব্যাকুল বাঁশরি–মোর ডানা নাই, আছি এক ঠাঁই সে কথা যে যাই পাশরি॥আমি উন্মনা হে,হে সুদূর, আমি উদাসী।।রৌদ্র-মাখানো অলস বেলায় তরুমর্মরে ছায়ার খেলায়কী মুরতি তব নীল আকাশে নয়নে উঠে গো আভাসি।হে সুদূর, আমি উদাসী।ওগো সুদূর, বিপুল সুদূর, তুমি যে বাজাও ব্যাকুল বাঁশরি–কক্ষে আমার রুদ্ধ দুয়ার সে কথা যে যাই পাশরি।।