
অজানা খনির নতুন মণির গেঁথেছি হার,ক্লান্তিবিহীনা নবীনা বীণায় বেঁধেছি তার ।।যেমন নূতন বনের দু’কূল, যেমন নূতন আমের মুকুল,মাঘের অরুণে খোলে স্বর্গের নতুন দ্বার,তেমনি আমার নবীন রাগের নব যৌবনে নব সোহাগেররাগিণী রচিয়া উঠিল নাচিয়া বীণার তার ।।যে বাণী আমার কখনো কারেও হয়নি বলাতাই দিয়ে গানে রচিব নুতন নৃত্যকলা ।আজি অকারণ বাতাসে বাতাসে যুগান্তরের সুর ভেসে আসে,মর্মরস্বরে বনের ঘুচিল মনের ভার ।যেমনি ভাঙিল বাণীর বন্ধ উচ্ছ্বসি উঠে নূতন ছন্দ,সুরের সাহসে আপনি চকিত বীণার তার ।।