
এ শুধু অলস মায়া, এ শুধু মেঘের খেলাএ শুধু মনের সাধ বাতাসেতে বিসর্জন।এ শুধু আপনমনে মালা গেঁথে ছিঁড়ে ফেলানিমেষের হাসিকান্না গান গেয়ে সমাপন।শ্যামল পল্লবপাতে রবিকরে সারা বেলাআপনারই ছায়া লয়ে খেলা করে ফুলগুলিএও সেই ছায়াখেলা বসন্তের সমীরণে।কুহকের দেশে যেন সাধ ক’রে পথ ভুলিহেথা হোথা ঘুরি ফিরি সারা দিন আনমনে।কারে যেন দেব’ ব’লে কোথা যেন ফুল তুলিসন্ধ্যায় মলিন ফুল উড়ে যায় বনে বনে।এ খেলা খেলিবে, হায়, খেলার সাথি কে আছে।ভুলে ভুলে গান গাই–কে শোনে, কে নাই শোনে–যদি কিছু মনে পড়ে, যদি কেহ আসে কাছে।।